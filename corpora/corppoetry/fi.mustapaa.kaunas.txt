Pater Spielmanis ja minä
- me kovasti hikoiltiin,
kun tulimme hitaassa pikajunassa
Kaunasin kaupunkiin:

me junassa tutustuimme;
me saavuimme Puolasta päin;
pater Spielmanis kutsui minut
ja minä tietysti jäin -

me pohdimme probleemoita
rannalla kulkien
ja teemme välipäätöksen,
että paha on ihminen.

Ja sitten me janoisina
lähdemme kapakkaan.
Pater Spielmanis maistaa ja ryhtyy
minulle kertomaan.
